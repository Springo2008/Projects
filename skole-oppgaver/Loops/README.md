# Oppgaver med betingelser og løkker

## Oppgave 1:

Lag et program som tar inn alderen til en person. Hvis alderen er under 18 skal det skrives ut "Du får ikke kjøpe øl". Hvis alderen er 18 eller over skal det skrives ut "Du får kjøpe øl".

## Oppgave 2:

Lag et program som sjekker alderen til en person for å sjekke hva slags billett personen kan kjøpe på bussen. Hvis personen er under 18 kan hen kjøpe barnebillett Hvis personen er mellom 18 og 67 skal hen kjøpe voksenbillett Hvis personen er 67 eller over kan hen kjøpe honnørbillett.

## Oppgave 3: Telle fra 1 til 10
**a)** Lag et program som skriver ut tallene fra 1 til 10 med en while-løkke.

**b)** Lag et program som skriver ut tallene fra 1 til 10 med en for-løkke.

## Oppgave 4: Passord
**a)** Lag en nettside der brukeren skal skrive inn et passord (med [prompt](https://developer.mozilla.org/en-US/docs/Web/API/Window/prompt)). Hvis passordet er feil skal programmet spørre på nytt, helt til brukeren skriver inn riktig passord. Du bestemmer hva passordet skal være. Bruk while-løkke.

**b)** Endre på nettsiden i a), slik at brukeren bare får tre forsøk på å skrive inn passord.

## Oppgave 5: 
Lag et program der brukeren kan velge mellom oddetall og partall, og programmet skriver ut alle oddetall eller partall fra 0 til 100.

## Oppgave 6: 
Lag et program som skriver ut gangetabellen. Hint: Her må du bruke to for-løkker.

## Oppgave 7
Lag et program som simulerer en lotterimaskin. Først skal du lage en variabel som representerer tallet spilleren har valgt (for eksempel et tall mellom 1 og 50). Deretter lager du en variabel som heter `antallSpill`, som bestemmer hvor mange ganger maskinen skal trekke et tall. Programmet skal så gjennomføre like mange trekninger som verdien i `antallSpill`. For hver runde skal du trekke et tilfeldig tall mellom 1 og 50. Du kan bruke `Math.random()` og `Math.floor()` for å få et tilfeldig heltall i dette intervallet. For hver trekning skal du sjekke om tallet som ble trukket er det samme som tallspilleren valgte. Hvis spillerens tall blir trukket minst én gang, skal programmet gi beskjed om at spilleren vant. Hvis ikke, skal programmet si at spilleren tapte.



